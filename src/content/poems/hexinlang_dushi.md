---
title: 贺新郎·读史
author: 毛泽东
dynasty: 现代
lang: zh
published: 2025-10-10
creationText: 1964年春
# draft: false   # 不写就默认 false

---

人猿相揖别。只几个石头磨过，小儿时节。铜铁炉中翻火焰，为问何时猜得？不过几千寒热。人世难逢开口笑，上疆场彼此弯弓月。流遍了郊原血。一篇读罢头飞雪，但记得斑斑点点，几行陈迹。五帝三皇神圣事，骗了无涯过客。有多少风流人物？盗跖庄蹻流誉后，更陈王奋起挥黄钺。歌未尽，东方白。

<video width="640
" height="240" controls>
    <source src="/video/hexinlang_dushi.mp4" type="video/mp4">
</video>